Ætlar þú að reyna finna tíma til að æfa í vikunni?

Það endar ansi oft þannig að dagurinn líður og æfingin dettur upp fyrir.

Þannig er það yfirleitt þegar það er ekki búið að ákveða hvað á að æfa oft og hvenær æfingar vikunnar eiga að vera.

Prófaðu að ákveða fyrirfram hvenær þú ætlar á æfingu og setja það inn í dagatalið eins og fund.

Ef þú gerir það, þá ertu að :

✔️ Að minnka líkur á að sleppa æfingu –> Þú ert ekki að „reyna finna tíma“ á hverjum degi til að æfa, heldur búin/n að ákveða hann fyrirfram.

✔️ Forðast að ofhugsa æfingar –> þegar þú veist nákvæmlega hvenær þú ætlar að mæta, þá þarftu ekki að vera að pæla í því á hverjum degi.

✔️ Setja æfinguna í forgang –> hún verður eins og fundur sem þú mætir á, ekkki eitthvað sem þú „reynir að troða inn“ í dagskránna.

✔️ Búa til aga og rútínu –> hreyfing verður hluti af daglegu lífi, ekki tilfallandi atburður.

✔️ Skuldbinda þig –> að sjá æfinguna í dagatalinu er sjónræn áminning um að standa við loforð við sjálfan sig.

✔️ Bæta skipulag –> þú sérð strax hvernig æfingarnar passa inn með vinnu, fjölskyldu og öðru.

Árangur er ekki tilviljun, hann kemur með skipulagi, aga og stöðugleika.

Þeir sem ná markmiðunum sínum hafa áætlun sem þeir fylgja, þrátt fyrir hindranir.

Ætlar þú að setja æfingar vikunnar inn í dagatalið?

